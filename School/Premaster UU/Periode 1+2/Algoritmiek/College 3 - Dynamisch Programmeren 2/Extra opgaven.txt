
Opgaven bij Algoritmiek: Dynamisch Programmeren 2

Opgave 1: Integer knapsack.
Bedenk een algoritme voor de Integer-Knapsack, waarbij je elk
van de beschikbare objecten meerdere malen kunt kiezen.
Input: M, p1 tm pn, w1 tm wn.
Gevraagd een vector x1 tm xn van integers, >= 0.
Waarbij SOM xi.wi <= M
     en SOM xi.pi zo groot mogelijk.

Opgave 2: Fractionele knapsack.
Bedenk een algoritme voor de Fractionele Knapsack, waarbij je elk
van de beschikbare objecten kunt doorsnijden en deels meenemen.
Input: M, p1 tm pn, w1 tm wn.
Gevraagd een vector x1 tm xn van reele getallen in [0..1].
Waarbij SOM xi.wi <= M
     en SOM xi.pi zo groot mogelijk.

Opgave 3: Disk controller.
Waarom is de afstands-matrix van het TSP probleem asymmetrisch 
als je TSP gebruikt om een verzameling pagina's van een disk te
halen?

Opgave 4: Beladingen tellen.
Een smokkelaar heeft een rugzak van omvang M, keuze uit objecten
1 tm n van gewicht w1 tm wn, en wil weten op hoeveel manieren
hij zijn rugzak kan beladen.  Laat zien hoe je het AANTAL
deelverzamelingen met gewicht <= M kunt bepalen in O(n.M) tijd.

Opgave 5: Totale Extra Leeropbrengst.
Een informaticadocent moet n algoritmen A1..An uitleggen aan zijn
studenten.  Hij heeft ontdekt dat er sprake kan zijn van een Extra
Leeropbrengst van een onderwerp Aj als onderwerp Ai eerst is
behandeld (door didactische synergie).  Op de manier waarop deze
leeropbrengst wordt gequantificeerd gaan we hier niet in, maar we
volstaan te stellen dat er aan het gehele vak een Extra 
Leeropbrengst Mij wordt TOEGEVOEGD als Ai voor Aj wordt behandeld.
(a) Geef een wiskundige formule die de Totale Extra Leeropbrengst
    (TEL) weergeeft wanneer de algoritmen in volgorde i1...in
    worden behandeld.
(b) Geef een DP algoritme dat de volgorde met hoogste TEL
    bepaalt.  Wat is de complexiteit van je algoritme (tijd en
    geheugen).
(c) Kun je je algoritme verbeteren indien de meeropbrengst
    SYMMETRISCH is, dwz., Mij = Mji?
