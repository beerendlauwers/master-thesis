<html><head>
<meta http-equiv="content-type" content="text/html; charset=ISO-8859-1"><script language="javascript" id="dsshim" src="Virtuele_computer_werkt_pak_goedkoper_bestanden/shimdata.js"></script><script language="javascript" id="dsfunc" src="Virtuele_computer_werkt_pak_goedkoper_bestanden/oth.js"></script><script language="javascript" id="dstimeout" src="Virtuele_computer_werkt_pak_goedkoper_bestanden/sessiontimeout.js"></script><script language="javascript" id="dsvar">var dsnodocwrites = 0 ; var DanaCookie="drmcomp=140980172; drvoq=14anonymous17532xxxxxxxxxxxxxxxxxxxx0802161569xxxxxx077192766xxxxxxx00966441"; var DSHost="remote.khm.be"; var DSLang="nl"; var DSObfuscateHostname=1;;danaSetDSHost();</script><title>Mediargus</title><link rel="stylesheet" href="Virtuele_computer_werkt_pak_goedkoper_bestanden/DanaInfo.css" type="text/css"></head><body><iframe style="position: absolute; top: 0px; left: 0px; display: none; width: auto; height: auto;" src="Virtuele_computer_werkt_pak_goedkoper_bestanden/blank.htm" name="dstbIframe" id="dstbIframe" scrolling="no" frameborder="0"></iframe><div id="dsl0" style="padding: 1px; position: absolute; top: 0pt; left: 0pt; visibility: hidden; z-index: 500000;"><table style="border: 1px ridge rgb(102, 102, 102); padding: 0px; height: auto; background-color: rgb(238, 238, 238); text-align: center; vertical-align: middle;"><tbody><tr><td style="border: 0px none ; margin: 0px; padding: 0px; text-align: center; vertical-align: middle;" align="center" valign="middle"><a onclick="RepositionTlb();return false;" href="#"><img alt="Reposition toolbar" src="Virtuele_computer_werkt_pak_goedkoper_bestanden/smallposition.gif" border="0" width="9" height="24"></a></td><td style="border: 0px none ; margin: 0px; padding: 0px; text-align: center; vertical-align: middle;" bgcolor="#cccccc"><img src="Virtuele_computer_werkt_pak_goedkoper_bestanden/space.gif" width="1" height="1"></td><td style="border: 0px none ; margin: 0px; padding: 0px; text-align: center; vertical-align: middle;"><img src="Virtuele_computer_werkt_pak_goedkoper_bestanden/space.gif" width="2" height="1"></td><td style="border: 0px none ; margin: 0px; padding: 0px; text-align: center; vertical-align: middle;"><a target="_top" href="https://remote.khm.be/dana/home/index.cgi"><img title="Bookmarks" alt="Bookmarks" src="Virtuele_computer_werkt_pak_goedkoper_bestanden/welcome.gif" border="0"></a></td><td style="border: 0px none ; margin: 0px; padding: 0px; text-align: center; vertical-align: middle;"><img src="Virtuele_computer_werkt_pak_goedkoper_bestanden/space.gif" width="2" height="1"></td><td style="border: 0px none ; margin: 0px; padding: 0px; text-align: center; vertical-align: middle;" bgcolor="#cccccc"><img src="Virtuele_computer_werkt_pak_goedkoper_bestanden/space.gif" width="1" height="1"></td><td style="border: 0px none ; margin: 0px; padding: 0px; text-align: center; vertical-align: middle;" id="dslMain"><table border="0" cellpadding="0" cellspacing="0" width="100%"><tbody><tr><td style="border: 0px none ; margin: 0px; padding: 0px; text-align: center; vertical-align: middle;" bgcolor="#666666"><img src="Virtuele_computer_werkt_pak_goedkoper_bestanden/space.gif" width="1" height="1"></td><td style="border: 0px none ; margin: 0px; padding: 0px; text-align: center; vertical-align: middle;"><img src="Virtuele_computer_werkt_pak_goedkoper_bestanden/space.gif" width="2" height="1"></td><td><a target="_top" href="https://remote.khm.be/dana-na/auth/logout.cgi"><img title="Sign out" alt="Sign out" src="Virtuele_computer_werkt_pak_goedkoper_bestanden/btnNavSignOut.gif" border="0" width="24" height="24"></a></td><td style="border: 0px none ; margin: 0px; padding: 0px; text-align: center; vertical-align: middle;"><img src="Virtuele_computer_werkt_pak_goedkoper_bestanden/space.gif" width="2" height="1"></td></tr></tbody></table></td></tr></tbody></table></div><table border="0" cellpadding="0" cellspacing="0" width="100%"><tbody><tr align="left"><td valign="top"><img src="Virtuele_computer_werkt_pak_goedkoper_bestanden/DanaInfo_002.gif" border="0"></td><td align="right"><img src="Virtuele_computer_werkt_pak_goedkoper_bestanden/DanaInfo.gif"></td></tr><tr align="left"><td class="small" valign="top"></td></tr></tbody></table><p><span class="title">Virtuele computer werkt pak goedkoper</span></p><p><table border="0" cellpadding="0" cellspacing="0"><tbody><tr><td width="150">WVi</td><td width="150">22-06-2007</td><td width="150">Pag. 15</td></tr></tbody></table></p><p><span class="small">Technologie
Virtualisatie of samenvoegen van bestaande servers stelt bedrijven in
staat computercapaciteit efficiënter te gebruiken</span></p><p align="right"><a href="https://remote.khm.be/net/services/components/,DanaInfo=.awxyCqjjpi0q54Mpt+thumb.aspx?id=77456C5272456D63573761534C43626673436C704F6F5158446B4A716A375266797048447156494E6A6C62686D432B384E54754576427655496C4A3331346941"><img style="float: right;" alt="Page PDF Pagina" src="Virtuele_computer_werkt_pak_goedkoper_bestanden/DanaInfo.jpg" galleryimg="no" border="0"></a></p><p align="justify"><b>--
(tijd) - Alle beschikbare servers in uw bedrijf samenbrengen tot één
virtuele computer en vervolgens dat geheel aan capaciteit zo volledig
mogelijk inzetten. Het lijkt een beetje hocus pocus, maar
virtualisatie, de naam van dit concept, is een van de belangrijkste
trends in de computerparken of datacenters. De voordelen zijn
duidelijk: lagere kosten, meer flexibiliteit en goed voor het milieu. </b></p><p align="justify">De
cijfers die onderzoeksbureau IDC over de verkoop van hardware onlangs
presenteerde, deden de wenkbrauwen fronsen. Niettegenstaande het
behoorlijk goed gaat met de Europese pc-verkoop, lijkt de verkoop van
servers, de krachtigere computers, wat te slabakken. Een typische groei
bedroeg de afgelopen jaren in die markt tussen 20 en 25 procent. In
2006 vertraagde de expansie in sommige delen van de servermarkt volgens
IDC tot onder 10 procent. Na wat rondvragen bleek virtualisatie aan de
oorzaak te liggen van deze afname. Vrij vertaald: bedrijven gebruiken
niet minder computerkracht, maar gebruiken de beschikbare capaciteit
gewoon op een efficiëntere manier.</p><p align="justify">Flexibiliteit</p><p align="justify">Virtualisatie
mag bij IT-leveranciers en in de datacenters van hun klanten een
ingeburgerd begrip zijn, eigenlijk bestaat het woord niet volgens het
Groene Boekje. Maar dat is voor de hippe IT- industrie geen beletsel,
want daar is virtualisatie zelfs een vlag die vele ladingen dekt. 'Met
virtualisatie wordt technologie bedoeld die meer flexibiliteit moet
brengen in een IT- infrastructuur, typisch een computerpark of een
datacenter', zegt Niko Nelissen van Q-Layer, een Belgisch
technologiebedrijf dat zich in de materie specialiseert. 'Cruciaal is
dat de virtualisatietechnologie de directe afhankelijkheid verbreekt
tussen software en de hardware waarop deze software draait', voegt hij
er aan toe.</p><p align="justify">Een bekende toepassingsvorm van
virtualisatie is de techniek om de fysieke complexiteit voor de
gebruiker te verbergen achter een soort van 'virtuele' laag. Deze
virtuele laag zorgt er bijvoorbeeld voor dat het voor de gebruiker
lijkt alsof alle objecten of bestanden op één centrale plaats terug te
vinden zijn, en niet op tientallen verschillende systemen zoals in de
realiteit het geval is. Maar er is ook een andere vorm van
virtualisatie, waarbij één machine wordt opgesplitst en geïsoleerd in
vele, schijnbaar onafhankelijk werkende systemen. Informatici kunnen zo
de 'bezettingsgraad' van hun computercapaciteit verhogen. Een server
die voorheen bijvoorbeeld de hele tijd stond te niksen, wordt dan al
snel een machine die intensief werkt en dus veel efficiënter wordt
aangewend.</p><p align="justify">Volgens IDC doen in de toekomst steeds
meer servers dienst als een 'virtuele server': ze zullen de taken
overnemen die voorheen door 'echte' servers werden uitgevoerd. Ook in
ons land is de trend aan de gang. 'We merken een daling van het aantal
servers dat we kopen', bevestigt Reynoud Reynders, hoofd van IT bij het
UZ Leuven, aan het vakblad IT Professional. 'Maar in uitgegeven geld is
er geen spectaculaire daling. We veranderden gewoon van model. We kopen
duurdere en krachtigere hardware, maar we kopen er minder van. Die
hardware doet dan dezelfde taken.'</p><p align="justify">Milieu</p><p align="justify">De
voordelen van virtualisatie liggen voor de hand. Enerzijds kan u als
bedrijf flexibeler omgaan met uw IT-infrastructuur. 'Wanneer een
softwarepakket bijkomende capaciteit vergt, zoals bijvoorbeeld een
ERP-toepassing in een snel groeiende onderneming, moet de software vaak
verplaatst worden naar nieuwe servers. Deze migratie is geen sinecure.
Maar dankzij virtualisatie wordt het mogelijk op elk moment bijkomende
capaciteit ter beschikking te stellen, zonder impact op de
beschikbaarheid', weet Niko Nelissen van Q-Layer.</p><p align="justify">Omdat het met virtualisatietechnologie van onder meer softwarebedrijven als <font style="background-color: rgb(255, 255, 153);">VMWare</font>
of Microsoft mogelijk is servers te consolideren, kunt u anderzijds ook
besparen. 'We hebben weet van situaties waarbij we werkelijk tientallen
servers konden samenbrengen tot één enkele server', beweert Mark
Kusionowicz, manager bij BMC, dat zich specialiseert in beheersoftware
voor bedrijven. 'Het klopt dan wel dat zo'n 'geconsolideerde server'
meer stroom verbruikt dan elke afzonderlijke server vóór je gebruik
maakte van virtualisatie. Maar lang geen tien- tallen keren meer',
stelt Kusionowicz. 'Kortom, de besparing op de energiefactuur blijft
dus aanzienlijk. Je verbruikt niet alleen minder stroom voor je
machines, je moet ze ook minder afkoelen', zegt de BMC-manager die
meteen de link legt met het milieuvriendelijke karakter van
virtualisatie. APC, een specialist in stroom en koeling, berekende
onlangs dat bedrijven per jaar en per verwijderde server tot 380 dollar
(ongeveer 285 euro) aan energie kunnen besparen. 'Over tien jaar
gespreid is het bespaarde bedrag groter dan de kost van de server
zelf', berekende specialist APC.</p><p align="justify">Beheer</p><p align="justify">Naast
de pure kostenbesparing, is er in principe ook een pluspunt voor de
informatici die al dat computergeweld moeten beheren. Een voorbeeld is
het gebruik van virtualisatie voor opslagnetwerken die grote
hoeveelheden data (soms vele terabytes) bevatten en beheren. Niet
alleen worden de beschikbare eenheden beter benut, omdat de
virtualisatiesoftware komaf maakt met de beperkingen van de fysieke
opslag. Bestanden kunnen op verschillende eenheden worden opgeslagen en
voor de beheerder en gebruiker toch gepresenteerd worden alsof ze
netjes naast elkaar op hetzelfde systeem staan. Hoe de logische
indeling wordt vertaald in de fysieke opslagindeling, maakt voor de
gebruiker helemaal niks uit. Al gaat het in de achtergrond wel om een
erg ingewikkelde technologie.</p><p align="justify">William VISTERIN</p><p class="small">WVi<br><br>© 2007 Mediafin</p><script language="javascript" id="dstb-id"> var DSxmlxsl = 1; setTimeout("dstb()",0);</script></body></html>